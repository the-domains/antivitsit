---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-01-18T21:50:43.111Z'
dateModified: '2016-01-18T21:50:13.808Z'
title: Tulkki
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-01-18-tulkki.md
published: true
url: tulkki/index.html
_type: Article

---
# Tulkki

Olin kerran illastamassa erään ystäväni perheen luona. Voisi sanoa, että en ymmärtänyt ystäväni poliittista kantaa laisinkaan. Jo alkupalojen aikana syntyi välikohtaus, jonka kaltaista olin pelännyt tältä yhteiseltä illanvietolta.

Istuessamme pöydän ääressä---minä, ystäväni, tämän puoliso ja pariskunnan kolme lasta---ystäväni aloitti poliittisen monologin. En käsittänyt ollenkaan tämän puhetta, aivan kuin ystäväni olisi puhunut tyystin vierasta kieltä. Puheenvuoron päätyttyä ystäväni jäi odottamaan kysyvän näköisesti. Koska en ollut ymmärtänyt mitään, en tiennyt miten vastata. Katsoin hermostuneena kohti ystäväni puolisoa, joka tulkitsu ystäväni puheenvuoron minulle:

"Hän puhuu paskaa".

Katsoin kohti ystävääni ja nyökkäsin kohteliaasti, hyväksyvä ilme kasvoillani.

Kauhistuksekseni eleeni innosti ystäväni uuteen, aiempaakin sekavampaan puheenvuoroon! Jouduin jälleen hakemaan tukea ystäväni puolisolta, joka tulkitsi jälleen ystävällisesti:

"Lisää paskaa".

Hmyilin ystävälleni kohteliaasti ja olin jo vaihtamassa puheenaihetta hieman vaivaantuneena, mutta tämä jatkoitin innostuneena! Rn ymmärtänyt sanaakaan tämän pitkästä, palavin silmin suu vaahdossa lausutusta puheenvuorosta, jonka aikana ystäväni tähysi välistä kaukaisuuteen, välistä suoraan silmiini kiihkeästi tuijottaen.

Istuin kauhistuneena ja lamaantuneena. Ystäväni puolison tulkkaus herätti minut kuin transsista:

"Paskan puhuminen loppui".

Olin niin huojentunut kiusallisen tilanteen lauettua, että nousin seisaalleni ja taputin ystäväni käsittämättömille sanoille.

En tule vierailemaan heidän luonaan ainakaan vuoteen, vaikka suhteeni tähän perheeseen on ollut melko läheinen.